{"organizations": [], "uuid": "a617339101f780d139e6f71477b4a28b44ec4294", "thread": {"social": {"gplus": {"shares": 1}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 252, "shares": 252, "comments": 0}, "stumbledupon": {"shares": 0}}, "site_full": "www.bbc.com", "main_image": "http://ichef.bbci.co.uk/news/1024/cpsprodpb/8333/production/_94278533_9e0e079d-1e68-4e57-9fb2-b2761168a9ac.jpg", "site_section": "", "section_title": "", "url": "http://www.bbc.com/hausa/wasanni-38950994", "country": "GB", "domain_rank": 130, "title": "Aleix Vidal ba zai sake wasa ba bana - BBC Hausa", "performance_score": 2, "site": "bbc.com", "participants_count": 0, "title_full": "Aleix Vidal ba zai sake wasa ba bana - BBC Hausa", "spam_score": 0.0, "site_type": "news", "published": "2017-02-13T00:22:00.000+02:00", "replies_count": 0, "uuid": "a617339101f780d139e6f71477b4a28b44ec4294"}, "author": "", "url": "http://www.bbc.com/hausa/wasanni-38950994", "ord_in_thread": 0, "title": "Aleix Vidal ba zai sake wasa ba bana - BBC Hausa", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "Aleix Vidal ba zai sake wasa ba bana 12 Fabrairu 2017 Hakkin mallakar hoto AFP Image caption An yi waje da Aleix Vidal lokacin Barcelona na gaba da ci 6-0 Dan wasan baya na Barcelona Aleix Vidal ba zai sake buga wasa ba a bana sakamakon targaden da ya yi a wuyan hannunsa a lokacin wasan La Liga da suka ci Alaves 6-0 ranar Asabar. \nAn dai yi waje ne da dan wasan na baya mai shekara 27 ne, bayan da ya ji raunin a sakamakon haduwar da suka yi da dan wasan Alaves Theo Hernandez, a minti na 85 na wasan na La Liga na ranar Asabar. \nA sanarwar da Barcelona ta fitar ta ce, Vidal wanda ya koma kungiyar daga Sevilla a 2015, zai yi jinyar wata biyar. \nDan wasan ya kasance cikin wadanda koci Luis Enrique, yake sa wa akai akai, inda ya ci wa Barcelona kwallaye a wasanninta da Las Palmas da Athletic Bilbao, a shekarar nan. \nRaunin nasa na daya daga cikin biyu mafiya muni da 'yan wasa suka ji a wasannin La Liga ranar Asabar. \nBayan nasa, sai na dan wasan Osasuna na baya Tano Bonnin, wanda ya karye a kafa, kafin a tafi hutun rabin lokaci a wasan da Real Madrid ta ci su a gida 3-1. ", "external_links": [], "published": "2017-02-13T00:22:00.000+02:00", "crawled": "2017-02-13T11:02:33.042+02:00", "highlightTitle": ""}