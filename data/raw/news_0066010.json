{"organizations": [], "uuid": "1dbb93b92089d948012cb12acf195bbc30262cb7", "thread": {"social": {"gplus": {"shares": 1}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 647, "shares": 647, "comments": 0}, "stumbledupon": {"shares": 0}}, "site_full": "www.blic.rs", "main_image": "http://ocdn.eu/pulscms-transforms/1/om7k9kqTURBXy9hYzAxYTQ4YTFkMDk3ZmI5YTUzYTc5YjQ2MDY1MWFiZi5qcGVnkZQCzQSwAMKBoTEC", "site_section": "", "section_title": "", "url": "http://www.blic.rs/vesti/hronika/jezivo-pedofili-u-beogradu-spopadaju-decu-migrante-i-placaju-im-200-dinara-za-seks/www.blic.rs/vesti/hronika/jezivo-pedofili-u-beogradu-spopadaju-decu-migrante-i-placaju-im-200-dinara-za-seks/rev18r5", "country": "RS", "domain_rank": 2352, "title": "JEZIVO! Pedofili u Beogradu spopadaju decu migrante i plaćaju im 200 DINARA ZA SEKS", "performance_score": 6, "site": "blic.rs", "participants_count": 0, "title_full": "JEZIVO! Pedofili u Beogradu spopadaju decu migrante i plaćaju im 200 DINARA ZA SEKS", "spam_score": 0.2, "site_type": "news", "published": "2017-02-25T04:47:00.000+02:00", "replies_count": 0, "uuid": "1dbb93b92089d948012cb12acf195bbc30262cb7"}, "author": "Foto", "url": "http://www.blic.rs/vesti/hronika/jezivo-pedofili-u-beogradu-spopadaju-decu-migrante-i-placaju-im-200-dinara-za-seks/www.blic.rs/vesti/hronika/jezivo-pedofili-u-beogradu-spopadaju-decu-migrante-i-placaju-im-200-dinara-za-seks/rev18r5", "ord_in_thread": 0, "title": "JEZIVO! Pedofili u Beogradu spopadaju decu migrante i plaćaju im 200 DINARA ZA SEKS", "locations": [], "entities": {"persons": [{"name": "pedofili", "sentiment": "negative"}, {"name": "biljana vučković", "sentiment": "negative"}, {"name": "m. đoković", "sentiment": "none"}, {"name": "jovana vinčić", "sentiment": "none"}, {"name": "jako", "sentiment": "none"}, {"name": "ali", "sentiment": "none"}, {"name": "srbiji", "sentiment": "none"}, {"name": "ras srbija", "sentiment": "none"}, {"name": "beogradu  koliko", "sentiment": "none"}, {"name": "marko tašković", "sentiment": "none"}], "locations": [], "organizations": []}, "highlightText": "", "language": "english", "persons": [], "text": "JEZIVO! Pedofili u Beogradu spopadaju decu migrante i plaćaju im 200 DINARA ZA SEKS Biljana Vučković , Marko Tašković , | 24. 02. 2017 - 21:46h | Komentara: 21 \nKako bi preživeli u Beogradu maloletni migranti pružaju seksualne usluge pedofilima za 200 dinara. Nesrećni azilanti su toliko preplašeni da ne žele javno da govore o tome. Foto: M. Đoković / RAS Srbija \"Spavaju gladni noćima, hladno je, nemaju novca, pa misle da to moraju da rade\": Migranti kod Železničke stanice u Beogradu \nKoliko god da je jeziva prostitucija dece među migrantima usred parka kod Glavne autobuske stanice još je grozomornija činjenica da ima pedofila koji kruže centrom grada i koriste nezavidnu poziciju migranata. \nMaloletni azilanti toliko očajnički žele novac da prodaju svoje telo i muškarcima. \nJeziva iskustva dečaka među migrantima potvrdila je za \"Blic\" Jovana Vinčić, pedagoškinja Centra za zaštitu i pomoć tražiocima azila (CZPTA). \n- Pored dečaka seksualne usluge muškarcima u Beogradu pružaju mladići od 17 do 20 godina, i to za sitne pare, za 200, 300, 500 ili 1. 000 dinara. Stariji migranti iz parka, koji znaju da se to dešava, čak su nam to pokazali jedno veče i kada smo prolazili videli smo kako novac ide iz ruke u ruku, kao prilikom prodaje droge - ističe Vinčić. \nKako je objasnila, CZPTA ima kolege i timove u parku, nedaleko i kancelariju, a od maloletnih migranata bez pratnje sa kojima rade u okviru ustanove u Vase Stajića ne mogu da dobiju odgovore na pitanja o takvoj vrsti ugroženosti. To je jedna ista grupa koja je po nekoliko meseci u Srbiji i koja je prinuđena da uradi sve za tako male pare. Jako je važno razmišljati kako da im se pomogne i kako direktno s njima govoriti o tome Jovana Vinčić, pedagoškinja iz Centra za zaštitu i pomoć tražiocima azila \n- Ta deca ne govore o tome i jako je teško uopšte doći do nekoga ko će reći da je bio prinuđen da na takav način, recimo, dobije obrok. Ali, to je ujedno priča koja se poklapa sa pričama o kojima svedoče grupe koje znaju za to ili kojima je tako nešto bilo nuđeno, ali su odbile. Veoma je važno da objasnimo koliko su ti dečaci očajni. To je jedna ista grupa koja je po nekoliko meseci u Srbiji i koja je prinuđena da uradi sve za tako male pare. Jako je važno razmišljati kako da im se pomogne i kako direktno s njima govoriti o tome jer su okruženi grupama drugih migranata, deo su lanca i teško ih je izvući. Veoma je teško dobiti autentične iskaze u kojima bi govorili o svom iskustvu - kaže Jovana Vinčić. Foto: M. Đoković / RAS Srbija Očajni: Prizor iz Savamale \nGde su roditelji pomenute dece za to vreme, ostaje nejasno. Na autobuskoj inače borave migranti koji ne žele da uđu u sistem i registruju se, policiji se slučajevi ne prijavljuju, pa je pitanje ko će ovoj deci pomoći. Pročitajte još: ", "external_links": [], "published": "2017-02-25T04:47:00.000+02:00", "crawled": "2017-02-25T10:35:24.569+02:00", "highlightTitle": ""}