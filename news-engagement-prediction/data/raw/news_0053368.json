{"organizations": [], "uuid": "0e8d3d473ff1d4035c644a89ca921b23cfa5a6de", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 794, "shares": 794, "comments": 0}, "stumbledupon": {"shares": 0}}, "site_full": "www.dn.no", "main_image": "http://www.dn.no/article5843926.ece/ALTERNATES/fullwidth/cec0177fa75655d0eb0388ca1265afd0", "site_section": "http://www.dn.no/rss/matvin", "section_title": "www.dn.no - RSS Dagens Næringsliv - Mat & Vin", "url": "http://www.dn.no/smak/2017/02/22/1021/Restauranter/fikk-sin-forste-michelin-stjerne-som-ventet", "country": "NO", "domain_rank": 17699, "title": "Fikk sin første Michelin-stjerne - som ventet", "performance_score": 7, "site": "dn.no", "participants_count": 0, "title_full": "Fikk sin første Michelin-stjerne - som ventet", "spam_score": 0.0, "site_type": "news", "published": "2017-02-22T16:21:00.000+02:00", "replies_count": 0, "uuid": "0e8d3d473ff1d4035c644a89ca921b23cfa5a6de"}, "author": "", "url": "http://www.dn.no/smak/2017/02/22/1021/Restauranter/fikk-sin-forste-michelin-stjerne-som-ventet", "ord_in_thread": 0, "title": "Fikk sin første Michelin-stjerne - som ventet", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "Ad widget (ANNONSE: Adtech Toppbanner Mobil Mat & Vin): load = 'empty'. Mobile[5062779/797] group = 5843836, key = Fikk sin første Michelin-stjerne - som ventet Tekst 2017-02-22 10:21:13.0 \nNjål Gaute Solland, administrerende direktør i Sabi Omakase, jubler for stjerne i Michelin-guiden på en av Sabi Sushis restauranter i Stavanger, på Jåttåvågen. Foto: Tommy Ellingsen Sushi-baren Sabi Omakase i Stavanger fikk som ventet sin første Michelin-stjerne. Maaemo beholder sine tre stjerner. Del denne saken Onsdag formiddag offentliggjorde Michelin-guiden på en pressekonferanse i Stockholm i Sverige hvilke nordiske restauranter de hedrer med stjerner i 2017. \n– Jeg tror nesten jeg kan vedde på at Sabi Omakase får en stjerne, sa Sven Erik Renaa, som fikk Norges første stjerne utenfor Oslo for sin restaurant Re-Naa i Stavanger i fjor , til DN tirsdag. Han var nær overbevist om at sushi-nykommeren Sabi Omakase ville bli stjernekollega i oljebyen. Og han fikk rett. \nSabi Omakasa fikk sin første Michelin-stjerne i dag. \nNjål Gaute Solland var den eneste av Sabi Sushi-gründerne som stilte opp i Stavanger da Michelin-resultatene kom onsdag klokken ti. De to andre, Arild Bringeland og Roger Asakil Joya, var i Stockholm for å overvære kåringen. Skisserte konseptet på serviett \nDet er gått syv år siden Bringeland og Solland skisserte konseptet på en serviett. Planen var fra starten av å etablere Norges største sushi-kjede. De to kjente hverandre fra barndommen. Bringeland hadde startet opp franchise-kjeden Pizzabakeren, men Solland hadde IT-gründerbakgrunn. Det begynte med et ledig lokale i Pedersgata i Stavanger, i et lite glamorøst område en kilometer unna sentrum. Inn fikk de sushi-kokken Roger Asakil Joya, med bakgrunn fra Alex Sushi i Oslo. \nRoger Askil fra Sabi Omakase i Stavanger tar imot sin første Michelin-stjerne i Stockholm. Foto: Jessica Gow/TT \nNå har kjeden 17 restauranter over store deler av landet, og rundt 200 millioner kroner i samlet omsetning, anslår Solland. Kjeden sikter mot rundt ti prosent i lønnsomhetsmargin. Taper en million i året \nFor halvannet år siden høynet gründerne ambisjonene ytterligere da de startet gourmetrestauranten Omakase som en avdeling under den første Sabi-restauranten i Pedersgata i Stavanger. Resultat før skatt i Sabi Sushi Pedersgata falt fra nesten fire millioner kroner før skatt i 2014 til knappe to millioner i 2015. \nSolland humrer over resultatnedgangen. Å drive gourmetrestaurant er ikke noe man blir rik på. \n– Vi brukte tre millioner kroner påå etablere dette. Vi taper en million kroner i året. \n– Og det er det verdt? \n– Når jeg snakker med dere, så! Les anmeldelse av Sabi Omakase her: Norges beste sushi? \nBokbacka i Oslo har også hatt besøk av inspektørene, men ble ikke belønnet med Michelin-stjerne denne gangen. \nUtgitt av bildekkprodusenten Michelin første gang i 1900 som en guide for franske bileiere. \nGir fra en til tre stjerner. \nTre stjerner gis til en restaurant som har et eksepsjonelt kjøkken og er verdt en egen reise. \nTo stjerner gis til en restaurant med utmerket mat som det er verdt å ta en omvei for. \nEn stjerne gis til en restaurant som er veldig god i sin kategori. \nI tillegg kommer «Bib Gourmand» – som er god matlaging til moderate priser. \nBokbacka var blant de norske restaurantene som det var knyttet Michelin-spenning til. Inne på restauranten livestreamet kokkene pressekonferansen i Stockholm, men daén-stjernersrestaurantene var presentert, begynte de å forberede kveldens måltid. \n– Kult med så mange nye, særlig Vollmers i Malmø og Henne Kirkeby i Danmark. Det var overraskende, men veldig fortjent, sier kjøkkensjef Simon Weinberg, som også hadde besøk av inspektører i fjor. \n– De har bare vært her en gang, og de pleier å komme flere ganger før man eventuelt får en stjerne. Så det ble sånn som jeg trodde. Men jeg synes det er kult at de har vært her og har oss i loopen, sier Weinberg. Maaemo beholder tre stjerner \nMaaemo-sjef Esben Holmboe Bang var til stede i Stockholm i dag. Han er svært glad for at Maaemo fortsatt er en trestjerners Michelin-restaurant: \n- Å beholde de tre stjernene føles som å vinne tre stjerner på nytt, sa han fra scenen. \n- Å ha tre stjerner krever alt. Vi må gi alt hver eneste dag. Du må omgi deg med medarbeidere som har den samme filosofien som deg selv og stadig legge listen litt høyere. Heldigvis har jeg verdens beste team rundt meg, sa han. \nDisse restaurantene i Norden fikk sin første Michelin-stjerne i år: Dill (Island)", "external_links": [], "published": "2017-02-22T16:21:00.000+02:00", "crawled": "2017-02-22T16:25:50.110+02:00", "highlightTitle": ""}