{"organizations": [], "uuid": "c90fd509bb47c4f8d42c19307cb88c7879a1ced6", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 119, "shares": 119, "comments": 0}, "stumbledupon": {"shares": 0}}, "site_full": "www.rediff.com", "main_image": "http://im.rediff.com/news/2017/jan/02rakesh-kumar-singhal4.jpg", "site_section": "", "section_title": "", "url": "http://www.rediff.com/news/special/modiji-ne-trend-badla-hai/20170203.htm", "country": "US", "domain_rank": 320, "title": "'Modiji ne trend badla hai' - Rediff.com India News", "performance_score": 1, "site": "rediff.com", "participants_count": 0, "title_full": "'Modiji ne trend badla hai' - Rediff.com India News", "spam_score": 0.179, "site_type": "news", "published": "2017-02-03T07:00:00.000+02:00", "replies_count": 0, "uuid": "c90fd509bb47c4f8d42c19307cb88c7879a1ced6"}, "author": "", "url": "http://www.rediff.com/news/special/modiji-ne-trend-badla-hai/20170203.htm", "ord_in_thread": 0, "title": "'Modiji ne trend badla hai' - Rediff.com India News", "locations": [], "entities": {"persons": [{"name": "modi", "sentiment": "negative"}, {"name": "sonia gandhi", "sentiment": "none"}, {"name": "singhal", "sentiment": "none"}, {"name": "jo", "sentiment": "none"}, {"name": "kaee", "sentiment": "none"}, {"name": "priyanka", "sentiment": "none"}, {"name": "arre", "sentiment": "none"}, {"name": "rahul", "sentiment": "none"}, {"name": "nahin", "sentiment": "none"}, {"name": "rakesh kumar singhal", "sentiment": "none"}, {"name": "shaher", "sentiment": "none"}, {"name": "mereko", "sentiment": "none"}, {"name": "congreesi", "sentiment": "none"}, {"name": "kisi", "sentiment": "none"}, {"name": "seema pant    singhal", "sentiment": "none"}, {"name": "archana masih", "sentiment": "none"}, {"name": "yeh", "sentiment": "none"}, {"name": "haan", "sentiment": "none"}, {"name": "aaj", "sentiment": "none"}, {"name": "modiji", "sentiment": "none"}, {"name": "rahul gandhi", "sentiment": "none"}, {"name": "baaki", "sentiment": "none"}], "locations": [{"name": "lok sabha", "sentiment": "none"}, {"name": "maine", "sentiment": "none"}, {"name": "bombay", "sentiment": "none"}, {"name": "dehradun", "sentiment": "none"}, {"name": "india", "sentiment": "none"}], "organizations": [{"name": "rediff.com india news rediff.com", "sentiment": "negative"}, {"name": "usko", "sentiment": "none"}, {"name": "congress", "sentiment": "none"}, {"name": "vrs", "sentiment": "none"}, {"name": "bjp", "sentiment": "none"}, {"name": "ongc", "sentiment": "none"}]}, "highlightText": "", "language": "english", "persons": [], "text": "Rediff.com » News » 'Modi ji ne trend badla hai ' 'Modi ji ne trend badla hai ' Last updated on: February 03, 2017 10:18 IST \n' Unki planning dekh kar unki side hua hoon.'' Aur jab bhi koi gandi naali saaf karega toh badbu toh ek baar uthegi hee. ''Priyanka nahi aayegi toh Congress ki lutiya doob jayegi. ' \nThe best analysis of politics does not come out of air conditioned newsrooms, but from the voices on India's streets. \nRakesh Kumar Singhal -- once an army jawan, then an ONGC employee -- came out of retirement to rent a tea shop opposite a forest on the outskirts of Dehradun. \nWith his sons well settled and wife working as a warden in a school, he says he enjoys his solitude and sharing his shayari s with the labourers and sundry passersby who come by his shop. \nRediff.com 's Archana Masih stopped by for some chai pe charcha with Singhal ji , a superb raconteur, who gave his reasons why he has left the Congress and became a huge Modi supporter. \nTo retain the flavour of his conversation, the interview is being published verbatim in Hindi.And don't miss his shayari s in the videos! IMAGE: Rakesh Kumar Singhal -- once an army jawan, then an ONGC employee -- came out of retirement to rent a tea shop opposite a forest on the outskirts of Dehradun.Photographs and Videos: Seema Pant \n\n\nSinghal ji , yeh BJP ke jhande kisne lagaaye yahan? \nYeh toh party ke log aaye the, kehne lage uncle ji laga de, maine kaha bilkul lagao ! \nCongress wale aayenge toh.. \nCongressi aayenge toh haath jod doonga . \nKai gaadiya aayi hai Congress ki, slow hui phir chali gayi . \nPichle state election mein aapne BJP ko vote diya tha? \nNahin. Congress ko . \nAur 2014 ke Lok Sabha mein? \nPehle toh Congress ko hee dete the . \nPar 2014 mein Modiji ki lehar thi, toh Modiji ko diya tha . \nAap purane Congressi the? \nNahin, aisa kuch nahin tha . (His wife interjects: Hum toh Congreesi hai ). \nHum dekhte the ki hamare ilake se jo MLA/MP khada ho raha hai, woh kaun hai . \nUsko dekh ke vote karte the . \nAb woh trend badal gaya hai . \nModiji ke aane ke baad yeh badla hai, ki koi bhi aa jaaye vote Modiji ko dena hai . \nMatlab humne candidate ko nahin, aadmi ko nahin, Modiji ko dekh ke dena hai . \nVaise kaun khada hai yahan se? \nMere ko kuch nahin maloom . \nWoh blind supporter jo ho jaata hai na, iss samay main woh hoon . \nDo saal mein Modiji ki kya baatein acchi lagi aapko? \nKuch cheezen bahut achhi lagi . \nUnki schemes , jo unki planning hai unke dimaag mein, jab tak hum saath nahin denge toh nahin hoga . \nJaise unhone kisaanon ko bola, arre beti hote hee kyun pareshan hote ho? \nTumhare khet ke jo munderein hai unme ped laga do, jabtak beti shaadi ke layak hogi woh ped lakhon ke ho jaayenge . \nUnki planning dekh kar unki side hua hoon . \nAur jab bhi koi gandi naali saaf karega toh badbu toh ek baar uthegi hee . \nLog yeh bhi toh bolte hi ki Modiji bolte zyada hai and kaam kam hota hain? \nMadam, bolne waala yadi dus kaam bol ke, do kaam bhi kar de, kam se kam do kaam toh ho rahe hai? \nBaaki toh sau kaam bol ke bhi ek kaam nahin karte the. IMAGE: Rakesh Kumar Singhal came out of retirement to sell tea so that he could gupshup with people. \n\nSinghalji aapko lagta hai notebandi ka asar hoga election par? \nKisi bhi sahi aadmi ko nukhsaan nahin hua. \nJo imandaar tha, honest tha. \nShaadi byaah ke liye kehte hai ki notebandi ke karan log samaan nahin khareed paaye. \nAapki reputation itni nahin thi ki kapde waala aapko cheque pe udhaar de dein? \nKi cheque pe aapko jewellery wallah jewellery de dein? \nSabke kaam hue hain . \nPar Singhalji sabke saath toh aisa nahin ho sakta hai ki udhaar mil jaaye? \nArre madam, yadi kuch bank ke log galti naa kar gaye hote; paise ki laalach mein naa aate, toh notebandi ke Modiji ne jo 50 din maangey the, 30 din mein samasya hal ho jaati. \nDheere dheere ATM ki lines kam hui. Aaj sab normal ho gaya hai . \nToh aap keh rahe hai notebandi ka positive hee effect hua hai? \nBilkul, mera maanna toh yeh hai. \nBaaki sabki apni apni samajh hai. \nHaan beech mein thekedaar bada pareshaan hua. \nJab labour paisa maang raha tha aur unke paas paisa nahin tha, unhone Modiji ko gaali bhi di, jhooth kyun bolu. \nTab maine unhe kahan, tum apni pareshani dekh lo, jo border pe baithe hue hain, woh baraf mein, biwi bachhon ke bina bhi toh pareshan ho rahe hain. \nTum yeh black money ki gandagi ko hatane ke liye thoda pareshaan ho rahe toh kya dikkat hain? \nApke yahan jo young log aate hai, unka kya kehna hai? \nNayi generation jo hai woh Modiji ke saath hai. \nUsme 30 aur 70 ka ratio le sakte ho -- 70 percent Modiji ke saath, 30 percent Congress ke. \nAapne zyadatar Congress ko vote diya hai, yeh BJP ki taraf badlav kab se aaya? \nRahul Gandhi ji ke aane ke baad Congress chhod di. \nSaare kaam hee aise kar raha hai yeh. \nKai baar maine dekha hai, Lok Sabha mein baithe hai par apne mobile phone mein hai. \nJab tak Sonia Gandhi saamne thi tab tak theek tha, main Congress ko vote deta tha. \nRahul mein woh baat nahin hai, aur har aadmi usi ko aage badhane ki soch raha hai. \nAapke hisaab se Congress ka kaun sa neta aage aana chahiye? \nInki beti Priyanka... \nPar unka bhi toh koi tajurba nahin hai... \nNahin, lekin unke baat karne ka tareeka theek hai. \nTV mein dekha hai, bhai behen ke tareekon mein bahut farak hai... \nAur koi neta aapko Rahul ki jagah dikhta hai? Priyanka toh abhi saamne aa nahin rahi hain. \nWoh step by step aa rahi hai, jaise abhi unki Akhileshji se baatchit hui hai. \nEkdum se jump karke nahin. \nJaise main hoon, maine yeh dukaan li hai, mera beta jisne kabhi ek grahak ko attend nahin kara, main usko counter par baitha doonga, woh dukaandari saari kharab kar dega. \nAap samajhte hai ki agar Priyanka nahin aayegi toh Congress ka kuch nahin ho sakta? \nHaan, nahin toh lutiya doobi hai. VIDEO: Check out Singhal ji 's shayari s! \n\nNotebandhi ka aap ke upar kya effect hua hai? \nMere upar koi effect nahin aaya. \nMere paas aati hai labour class , mazdoor jo karte hain dhihadi mazdoori. \nUnko milta hai thekedaar se roz sham ko paisa. \nMazdooron ne mere ko bola, lalaji paisa nahin hai lekin chai bhi peeni hai, biskut bhi khana hai. \nMere ko pataa hai imaandar aadmi hai, aaj nahin toh kalko aa jaayega mera paisa, maine bola 10 din baad de dena paisa. \nJitni meri gunjaaish hai main udhaar doonga. \nKaee log ko maine free me bhi pila di chai. \nMereko koi dikkat nahin hui, kyunki jinse main maal leta tha, unhone mujhe udhar de diya. \nEk chai ka aap kitna paise lete hai? \nActual mein gareeb log aate hain yahan par. \nHaan bahut se gadiyon waale bhi ruk jaate hain, woh toh apna kar lete hain kharcha. \nLekin gareeb ek chai lete hai, ya ek chai ko do mein kar lete hain, cutting chai woh Bombay wala hisaab. \nEk chai Rs 10 ki deta hoon. \nLog yahan 20 rs kharch kar lete hain, uss se zyada nahin. \nEk din mein kitna kama lete hai? \nEk din mein 500 se 2,000 tak sale ho jaati hai. \nEk din mein 200 shaam tak kamaa leta hoon aur uss mein satisfied hoon. \nMaine ( ONGC ) se VRS liya tha aur saara paisa ek saath nikaal liya tha. \nMere dono bete mujhe har mahine kuch paise bhej dete hain, toh mere ko paise ki koi problem nahin hai. \nYeh main sirf iss liye karta hoon ki mere haath per chalte rahe. \nChaar logon se milta hoon, gupshup maarta hoon, aur yahan pradushan nahin hai. \nShaher mein rehta toh shayad 5 saal pehle upar chala jaata, yahan do teen saal zyada reh loonga. ", "external_links": [], "published": "2017-02-03T07:00:00.000+02:00", "crawled": "2017-02-03T06:51:13.146+02:00", "highlightTitle": ""}