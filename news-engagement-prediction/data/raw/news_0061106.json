{"organizations": [], "uuid": "57360866dbb5d6bc0db42599872225079d0afdc9", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 483, "shares": 483, "comments": 0}, "stumbledupon": {"shares": 0}}, "site_full": "www.bt.dk", "main_image": "http://a.bt.bmcdn.dk/media/cache/resolve/image_960x545/image/98/981506/16458280-usa-lobbying-cpac.jpg", "site_section": "http://www.bt.dk/nyheder/seneste/rss", "section_title": "Nyheder", "url": "http://www.bt.dk/udland/det-hvide-hus-tager-historisk-skridt-noget-lignende-er-aldrig-sket-foer", "country": "DK", "domain_rank": 6831, "title": "Det Hvide Hus tager historisk skridt: 'Noget lignende er aldrig sket før'", "performance_score": 4, "site": "bt.dk", "participants_count": 1, "title_full": "Det Hvide Hus tager historisk skridt: 'Noget lignende er aldrig sket før'", "spam_score": 0.0, "site_type": "news", "published": "2017-02-25T03:29:00.000+02:00", "replies_count": 0, "uuid": "57360866dbb5d6bc0db42599872225079d0afdc9"}, "author": "fima@bt.dk (Fie West Madsen)", "url": "http://www.bt.dk/udland/det-hvide-hus-tager-historisk-skridt-noget-lignende-er-aldrig-sket-foer", "ord_in_thread": 0, "title": "Det Hvide Hus tager historisk skridt: 'Noget lignende er aldrig sket før'", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "SMS OK epa05812800 US President Donald Trump delivers a speech at the 44th Annual Conservative Political Action Conference (CPAC) at the Gaylord National Resort & Convention Center in National Harbor, Maryland, USA, 24 February 2017. EPA/Olivier Douliery / POOL Foto: Olivier Douliery / POOL \nDet Hvide Hus udelukkede fredag en lang række store, amerikanske medier fra en pressebriefing, der blev afholdt af pressesekretær Sean Spicer. \nDet skriver CNN og flere andre, internationale medier. \nCNN var selv blandt de udelukkede medier, og det samme var The New York Times, The Los Angeles Times, Politico og Buzzfeed. \nUdelukkelsen skete kort efter, at præsident Donald Trump på den konservative konference CPAC nok engang langede ud efter medierne. \nSarah Sanders, der er talskvinde for administrationen i Det Hvide Hus har sagt, at man valgte at udelukke de følgende medier, fordi man »havde en gruppe der, så alle ville være repræsenteret og få updates fra os i dag.« \nIfølge CNN betyder en sådan 'gruppe' normalt, at der er en repræsentant til stede fra en stor tv-station, og en repræsentant til stede fra et stort printmedie. Men i dette tilfælde var fire ud af fem store tv-stationer til stede. Både NBC, ABC, CBS og Fox News havde således adgang - og kun CNN var udelukket. \nPå samme måde var The New York Times udelukket, mens både The Washington Times og One America News Network og Breitbar News havde adgang - de er alle kendte, konservative medier. Læs også: Trump indfrier historisk valgløfte: 'Vi er langt foran tidsplanen' \nSean Spicer blev spurgt, om han udelukkede CNN og The New York Times, fordi man ikke var tilfreds med de ting, medierne har skrevet, men til det svarede Spicer blot, at man havde udvidet gruppen af medier, og at det var hans beslutning. \nBåde CNN og The New York Times har protesteret mod udelukkelsen. \n'Noget lignende er aldrig sket før i Det Hvide Hus i vores lange historie, hvor vi har dækket flere administrationer og forskellige partier. Vi protesterer kraftigt mod ekslusionen af The New York Times og andre nyhedsorganisationer. Fri medieadgang til en gennemsigtig regering er helt åbenlyst af national interesse,' skriver Dean Baquet, redaktør på The New York Times. Læs også: \nBåde The Associated Press og Time Magazine boykottede efterfølgende pressebriefingen som konsekvens af udelukkelsen af de andre medier. LÆS MERE", "external_links": [], "published": "2017-02-25T03:29:00.000+02:00", "crawled": "2017-02-25T02:14:43.696+02:00", "highlightTitle": ""}