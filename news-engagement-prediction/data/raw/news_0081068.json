{"organizations": [], "uuid": "799462811191e2956664d7ba1cfda6ac5e3ed0df", "thread": {"social": {"gplus": {"shares": 2}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 557, "shares": 557, "comments": 0}, "stumbledupon": {"shares": 0}}, "site_full": "www.bbc.com", "main_image": "http://ichef-1.bbci.co.uk/news/1024/branded_hausa/630A/production/_94845352_35cba247-5eea-4e91-b7bd-ad3f93de66ae.jpg", "site_section": "", "section_title": "", "url": "http://www.bbc.com/hausa/labarai-39091084", "country": "GB", "domain_rank": 130, "title": "Syria: Bama-bamai sun kashe dimbin mutane - BBC Hausa", "performance_score": 5, "site": "bbc.com", "participants_count": 0, "title_full": "Syria: Bama-bamai sun kashe dimbin mutane - BBC Hausa", "spam_score": 0.061, "site_type": "news", "published": "2017-02-25T22:12:00.000+02:00", "replies_count": 0, "uuid": "799462811191e2956664d7ba1cfda6ac5e3ed0df"}, "author": "", "url": "http://www.bbc.com/hausa/labarai-39091084", "ord_in_thread": 0, "title": "Syria: Bama-bamai sun kashe dimbin mutane - BBC Hausa", "locations": [], "entities": {"persons": [{"name": "kungiyar tahrir al-sham", "sentiment": "none"}, {"name": "homs", "sentiment": "none"}, {"name": "adama", "sentiment": "none"}, {"name": "shaidu", "sentiment": "none"}], "locations": [{"name": "syria", "sentiment": "none"}, {"name": "mahatta", "sentiment": "none"}], "organizations": [{"name": "bbc hausa", "sentiment": "negative"}, {"name": "syrian observatory for human rights ta", "sentiment": "none"}]}, "highlightText": "", "language": "english", "persons": [], "text": "Hakkin mallakar hoto AFP Image caption Gidan telibijin na Syria ya nuna hoton inda lamarin ya faru 'Yan kunar bakin wake sun kai hare-hare da bama-bamai a wasu gine-gine biyu na jami'an tsaro na gwamnatin Syria a birnin Homs. \nAn kashe mutane masu yawan gaske ciki har da wani shugaban tattara bayanan sirri na soji a yankin. \nWasu rahotanni na cewa mutane arba'in aka kashe wasu da dama kuma suka jikkata. Kungiyar Tahrir al-Sham, wadda gamayyar kungiyoyin 'yan-tawaye ce dake karkashin jagorancin wani tsohon reshe na kungiyar al-Qaeda, ta ce 'yan kunar bakin wake biyar ne suka kai hare-haren. \nShaidu sun ce ko baya ga tashin bama-bamai, wasu daga cikin maharan sun kuma yi amfani da bindigogi wajen kashe mutane. \nKungiyar kare hakkin bil Adama ta Syrian Observatory for Human Rights ta ce an kai hare-haren ne a hedikwatar soji da kuma ofishin 'yan-sandan ciki dake unguwannin Ghouta da Mahatta, wadanda ake jin suna da cikakken tsaro. \nA wani mataki mai kama da martani kuma, jiragen saman yaki na soja sun kai hare-hare a yankin da ya rage a hannun 'yan-adawa a birnin, ko da ya ke dai ba a jin 'yan tawayen dake zaune a wajen, na da akala da kungiyar ta Tahris al-Sham. \nSauran sassan birnin na Homs dai na a hannun gwamnatin Syria tun Disamban 2015, lokacin da 'yan-tawaye suka fice bayan da suka kulla wata yarejejeniyar dakatar da bude wuta wadda daga bisani ta gamu da cikas. Labarai masu alaka ", "external_links": [], "published": "2017-02-25T22:12:00.000+02:00", "crawled": "2017-02-28T11:08:23.474+02:00", "highlightTitle": ""}