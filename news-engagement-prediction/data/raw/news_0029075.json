{"organizations": [], "uuid": "130a00357d30fedb156a52c01b313c61b1f8b7e7", "thread": {"social": {"gplus": {"shares": 1}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 525, "shares": 525, "comments": 0}, "stumbledupon": {"shares": 0}}, "site_full": "www.bbc.com", "main_image": "http://ichef.bbci.co.uk/news/1024/cpsprodpb/A36D/production/_94273814_trump.jpg", "site_section": "", "section_title": "", "url": "http://www.bbc.com/hausa/labarai-38949075", "country": "GB", "domain_rank": 130, "title": "Muna tare da Japan kan gwajin makami mai linzami — Trump - BBC Hausa", "performance_score": 5, "site": "bbc.com", "participants_count": 0, "title_full": "Muna tare da Japan kan gwajin makami mai linzami — Trump - BBC Hausa", "spam_score": 0.005, "site_type": "news", "published": "2017-02-12T17:21:00.000+02:00", "replies_count": 0, "uuid": "130a00357d30fedb156a52c01b313c61b1f8b7e7"}, "author": "", "url": "http://www.bbc.com/hausa/labarai-38949075", "ord_in_thread": 0, "title": "Muna tare da Japan kan gwajin makami mai linzami — Trump - BBC Hausa", "locations": [], "entities": {"persons": [{"name": "mista abe", "sentiment": "none"}, {"name": "trump", "sentiment": "none"}, {"name": "shinzo abe", "sentiment": "none"}, {"name": "donald trump", "sentiment": "none"}, {"name": "amurka", "sentiment": "none"}, {"name": "kim jong-un", "sentiment": "none"}, {"name": "mista trump", "sentiment": "none"}], "locations": [{"name": "japan", "sentiment": "none"}, {"name": "pyongan", "sentiment": "none"}, {"name": "amurka", "sentiment": "none"}, {"name": "kasar korea", "sentiment": "none"}, {"name": "korea", "sentiment": "none"}], "organizations": [{"name": "bbc hausa muna", "sentiment": "negative"}, {"name": "trump", "sentiment": "negative"}]}, "highlightText": "", "language": "english", "persons": [], "text": "Muna tare da Japan kan gwajin makami mai linzami — Trump 12 Fabrairu 2017 Hakkin mallakar hoto Reuters Image caption Korea ta Arewa ta yi gwaje-gwajen makamai masu linzami da dama a baya Korea ta Arewa ta harba wani makami mai linzami a wani gwajin farko tun hawan mulkin shugaban Amurka, Donald Trump. \nMista Trump ya tabbatar wa Firai ministan Japan, Shinzo Abe cewa \"Amurka tana tare da Japan kan al'amarin, dari bisa dari. \nMakamin mai linzami dai ya yi tafiyar nisan mil 300 a inda ya nufi tekun da ke Japan, sai dai kuma jami'an kasar sun ce makamin bai kai ga tekun kasar. \nMista Abe ya ce gwajin \"abin da za a zura ido a kalle shi ba ne\" \nDa yake magana yayin wani taron 'yan jaridu na hadin gwiwa lokacin ziyararsa a Amurka, Mista Abe ya kara da cewa mista Trump ya ba shi tabbacin \"kara karfin dangantaka da kawance tsakanin kasashen biyu.\" \nA lokacin yakin neman zabensa dai, Donald Trump, ya ce, irin yadda Amurka take mayar da hankalinta ga tsaron kasashen Japan da Korea ta Kudu, ya wuce kima, a inda ya nemi kasashen da su dauki nauyin zaman sojojin na Amurka a yankunansu. Hakkin mallakar hoto AP Image caption Donald Trump ya ce Amurka na tare da Japan dari bisa dari \nKasar Korea ta Arewa dai da gudanar da gwaje-gwajen makamai masu linzami da dama a shekarun da suka gabata, al'amarin da ke barazana ga sauran kasashen yankin. \nGwajin makamin na ranar Asabar daga sansanin da ke Banghyon a arewacin lardin Pyongan na yammacin kasar ta Korea ta Arewa. \nAn dai ce makamin yana da dogon zango. \nDa man dai a watan Janairu, shugaban Korea ta Kudu, Kim Jong-un ya ce kasarsa za ta yi gwajin wani makami mai linzami mai dogon zango wanda yake da karfin tankarar da Amurka. \nSai dai kuma shugaban Amurka, Donald Trump ya karyata batun, a wani sakon da ya wallafa ta shafinsa na Twitter, yana mai cewa \"Hakan ba abu ne mai yiwuwa ba.\" ", "external_links": [], "published": "2017-02-12T17:21:00.000+02:00", "crawled": "2017-02-13T11:02:39.453+02:00", "highlightTitle": ""}