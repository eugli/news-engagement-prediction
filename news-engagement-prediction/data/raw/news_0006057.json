{"organizations": [], "uuid": "8b529a1ac9cab38270bcdb59395f19c74ff51db8", "thread": {"social": {"gplus": {"shares": 2}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 325, "shares": 325, "comments": 0}, "stumbledupon": {"shares": 0}}, "site_full": "www.hs.fi", "main_image": "https://www.hs.fi/assets/images/og-hs-1920px.0b32cfc0716697510.png", "site_section": "http://www.hs.fi/uutiset/rss", "section_title": "Uutiset - Helsingin Sanomat", "url": "http://www.hs.fi/kulttuuri/art-2000005071438.html", "country": "FI", "domain_rank": 7256, "title": "Hurriganes palasi isosti ja ilkeästi – Michael Monroe piiskasi comeback-keikan punkahtavaan päätökseen", "performance_score": 3, "site": "hs.fi", "participants_count": 0, "title_full": "Hurriganes palasi isosti ja ilkeästi – Michael Monroe piiskasi comeback-keikan punkahtavaan päätökseen", "spam_score": 0.0, "site_type": "news", "published": "2017-02-02T18:22:00.000+02:00", "replies_count": 0, "uuid": "8b529a1ac9cab38270bcdb59395f19c74ff51db8"}, "author": "", "url": "http://www.hs.fi/kulttuuri/art-2000005071438.html", "ord_in_thread": 0, "title": "Hurriganes palasi isosti ja ilkeästi – Michael Monroe piiskasi comeback-keikan punkahtavaan päätökseen", "locations": [], "entities": {"persons": [{"name": "michael monroe", "sentiment": "negative"}, {"name": "aaltonen", "sentiment": "none"}, {"name": "carl perkinsin", "sentiment": "none"}, {"name": "antti rautajoelle", "sentiment": "none"}], "locations": [], "organizations": [{"name": "hurriganesin electric", "sentiment": "none"}]}, "highlightText": "", "language": "english", "persons": [], "text": "Rock Remu & Hurriganes Tavastialla keskiviikkona Remu Aaltonen on ollut pitkästä aikaa esillä puhtaasti musiikillisista syistä, eikä ihan syyttä. Remu & Hurriganesin Electric Play on ensimmäinen uutta materiaalia sisältävä Hurriganes-albumi yli 30:een vuoteen.Tärkein lienee seikka, johon edes moni Hurriganes-fani ei välttämättä etukäteen uskonut. Uusi levy on nostalgia-comebackiksi yllättävän verevä, ja sisältää jopa Hurriganes-mittarilla keskivertoa vahvempaa materiaalia, kuten jylhän Dance With The Devil -hiturin ja The Whon I Can’t Explainin melodiaa näppärästi kierrättävän nimikappaleen.Merkittävä osa onnistumisesta kuuluu alkuperäisiä Ganes-muusikoita parikin sukupolvea nuoremmille soittajille, kuten soolokitaristi Antti Rautajoelle http://www.hs.fi/haku/?search-term=Antti%20Rautajoelle , basisti Jaska Ylä-Rautiolle http://www.hs.fi/haku/?search-term=Jaska%20Yl%C3%A4-Rautiolle sekä Tavastiallakin suurimman osan rumputyöskentelystä suorittaneelle ”kakkosrumpali” Arska Rautajoelle http://www.hs.fi/haku/?search-term=Arska%20Rautajoelle . Tavastian keikan perusteella myös itse maestro on viettänyt viime aikoja pidempään uuden materiaalin kuin vanhojen Ganes-hittien parissa.Näin voisi päätellä ainakin siitä, että laulajana Remu klaarasi parhaiten uuden levyn nimikappaleen siinä missä moni vanha klassikko puolestaan kulki vähän sinne päin, osan sanoista jäädessä jonnekin Remun sinänsä viihdyttävän kapellimestaroinnin jalkoihin.Nykyinen Remu & Hurriganes tietää olevansa nostalgia-akti, mutta se ei vaikuta ryhmän työmoraaliin, vaan kotiläksyjä oli selvästi tehty paljon. Bändi kuulosti isolta ja ilkeältä sekä svengasi juuri niin kuin vanhan koulun rock’n’rollin kuuluukin. Kaikki eläytyivät tilanteeseen täysillä, ja varsinkin kitaristi Rautajoki suorastaan pursusi nuoren miehen intoa.Oli huvittavaa huomata, että seitsemän ihminen voimanpesässä taisi olla paikoin jopa enemmän energiaa kuin loppuvuosiensa alkuperäisessä Hurriganesissa. Soittajat olivat nuorempia, ja sekä soittoon että esiintymiseen riehakkuuteen oli haettu mallia alkuperäis-Ganesia enemmän 1960-luvun loppupuolen artisteilta kuten Hendrixiltä ja varsinkin The Wholta. Vaikutelmaa lisäsi uudella levylläkin huuliharpistina vahvasti mukana oleva, ja Tavastiallakin puoli keikkaa ryhmän päävokalistina toiminut Michael Monroe http://www.hs.fi/haku/?search-term=Michael%20Monroe .Hänen kipparoimanaan Ganesin keikkasetissä jo vuosikymmeniä keikkunut Carl Perkinsin klassikko Blue Suede Shoes päätti iltapuhteen suorastaan punkisti.Mikko Aaltonen", "external_links": [], "published": "2017-02-02T18:22:00.000+02:00", "crawled": "2017-02-02T13:39:48.400+02:00", "highlightTitle": ""}