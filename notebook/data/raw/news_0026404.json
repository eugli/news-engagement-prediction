{"organizations": [], "uuid": "5794f783abae3a8287343f36cb22ff2014e85322", "thread": {"social": {"gplus": {"shares": 2}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 500, "shares": 500, "comments": 0}, "stumbledupon": {"shares": 0}}, "site_full": "www.bbc.com", "main_image": "http://www.bbc.co.uk/news/special/2015/newsspec_11063/hausa_1024x576.png", "site_section": "", "section_title": "", "url": "http://www.bbc.com/hausa/38958694", "country": "GB", "domain_rank": 130, "title": "Trump zai tattauna da Buhari ta waya - BBC Hausa", "performance_score": 5, "site": "bbc.com", "participants_count": 0, "title_full": "Trump zai tattauna da Buhari ta waya - BBC Hausa", "spam_score": 0.043, "site_type": "news", "published": "2017-02-13T19:34:00.000+02:00", "replies_count": 0, "uuid": "5794f783abae3a8287343f36cb22ff2014e85322"}, "author": "", "url": "http://www.bbc.com/hausa/38958694", "ord_in_thread": 0, "title": "Trump zai tattauna da Buhari ta waya - BBC Hausa", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "Trump zai tattauna da Buhari ta waya 13 Fabrairu 2017 Hakkin mallakar hoto AP Image caption Shugaba Donald Trump zai tattauna da Shugaba Muhammadu Buhari ta wayar tarho A ranar Litinin ne ake sa ran shugaban Amurka Donald Trump zai tattauna da Shugaba Muhammadu Buhari na Najeriya da misalin karfe 3.45 na yamma ta wayar tarho. \nHaka kuma bayan tattaunawa da Buhari, Mista Trump zai kira shugaban Afrika ta Kudu Jacob Zuma da misalin karfe 4.10 na yamma. \nWannan dai shi ne karon farko da Shugaba Trump zai tattauna da wasu shugabannin Afirka tun bayan shan rantsuwar kama aiki da ya yi a watan Janairu. \nBa a san dai takamaiman batutuwan da Mista Trump zai tattauna da shugabannin na Afirka ba. \nSai dai tun a lokacin da Mista Trump ke yakin neman zabensa bai nuna wata sha'awa ta mu'amala da Afirka ba, saboda yadda ba ya sako batun nahiyar a al'amuransa. \nHakan ya sanya fargaba kwarai a zuciyar shugabannin nahiyar bayan da Mista Trump ya lashe zabe, saboda rashin tabbas game da yadda dangantakarsu za ta ci gaba da gudana. \nNajeriya ce kasar da tafi ko wace yawan al'umma a nahiyar Afirka, kuma akwai dubun-dubatar 'yan kasar da ke ci-rani a Amurka. Labarai masu alaka ", "external_links": [], "published": "2017-02-13T19:34:00.000+02:00", "crawled": "2017-02-13T14:41:39.373+02:00", "highlightTitle": ""}